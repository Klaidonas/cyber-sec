up:: [[ISO 27001 Standard]]

Organizacija turi nustatyti ir taikyti informacijos saugumo rizikos priežiūros procesą, siekdama:

a)      pasirinkti tinkamus informacijos saugumo rizikos priežiūros variantus, atsižvelgdama į rizikos vertinimo rezultatus;

b)      nustatyti visas kontrolės priemones, būtinas pasirinktam (-iems) informacijos saugumo rizikos priežiūros variantui (-ams) įgyvendinti;

1 PASTABA Organizacijos kontrolės priemones gali numatyti pagal poreikį arba jas nustatyti iš kokio nors šaltinio.

c)       palyginti pirmiau 6.1.3 b) nustatytas kontrolės priemones su nurodytomis A priede ir patikrinti, ar įtrauktos visos būtinosios kontrolės priemonės;

2          PASTABA A priede pateikiamas galimų informacijos saugumo kontrolės priemonių sąrašas. Siekiant užtikrinti, kad nebūtų praleista jokia būtinoji informacijos saugumo kontrolės priemonė, šio dokumento naudotojams rekomenduojama susipažinti su A priedu.

3          PASTABA A priede išvardytos informacijos saugumo kontrolės priemonės nėra išsamios ir, prireikus, gali būti įtraukiama papildomų informacijos saugumo kontrolės priemonių.

d)      parengti taikomumo aprašą, apimantį:

–        jų įtraukimo pagrindimą;

–        tai, ar būtinosios kontrolės priemonės yra įgyvendintos, ar ne; ir

–        kurių nors A priedo kontrolės priemonių neįtraukimo pagrindimą;

e)      sudaryti informacijos saugumo rizikos priežiūros planą ir

f)       gauti rizikos šeimininkų patvirtinimą dėl informacijos saugumo rizikos priežiūros plano ir liekamųjų informacijos saugumo rizikų prisiėmimo.

Organizacija turi išsaugoti dokumentuotą informaciją apie informacijos saugumo rizikos priežiūros procesą.

4 PASTABA Šiame dokumente aprašytas informacijos saugumo rizikos vertinimo ir priežiūros procesas dera su ISO 31000[5] pateiktais principais bei bendrosiomis gairėmis.