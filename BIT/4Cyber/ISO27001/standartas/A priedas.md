up:: [[ISO 27001 Standard]]

## (norminis). Informacijos saugumo kontrolės priemonių nuorodos

**5 Organizacijos kontrolės priemonės**

> [!info]+ 5.1 Informacijos saugumo politika
> **Kontrolės priemonė**
>Informacijos saugumo politika ir konkretaus dalyko politika turi būti nustatyta, vadovybės patvirtinta, paskelbta, apie ją turi būti informuotas susijęs personalas ir susijusios suinteresuotosios šalys bei jų pripažįstama ir peržiūrima suplanuotais intervalais bei atsiradus reikšmingiems pokyčiams. ^A-5-1

>[!info]- 5.2 Informacijos saugumo funkcijos ir atsakomybės
>**Kontrolės priemonė**
>Informacijos saugumo funkcijos ir atsakomybės turi būti nustatomos bei priskiriamos pagal organizacijos poreikius. ^A-5-2

> [!info]+ 5.3 Pareigų atskyrimas 
>**Kontrolės priemonė**
>Turi būti atskirtos nesuderinamos pareigos ir atsakomybės sritys. ^A-5-3

> [!info]+ 5.4 Vadovybės atsakomybės
>**Kontrolės priemonė**
>Vadovybė viso personalo turi reikalauti informacijos saugumą taikyti pagal organizacijos sukurtą informacijos saugumo politiką, konkretaus dalyko politiką ir procedūras. ^A-5-4

> [!info]+ 5.5 Ryšys su valdžios institucijomis
>**Kontrolės priemonė**
>Organizacija turi užmegzti ir palaikyti ryšį su susijusiomis valdžios institucijomis. ^A-5-5

> [!info]+ 5.6 Ryšys su specialiųjų interesų grupėmis
>**Kontrolės priemonė**
>Organizacija turi užmegzti ir palaikyti ryšį su specialiųjų interesų grupėmis bei kitais specialiaisiais saugumo forumais ir profesinėmis asociacijomis. ^A-5-6

> [!info]+ 5.7 Žvalgybos informacija apie grėsmes
>**Kontrolės priemonė**
>Turi būti renkama ir analizuojama su grėsmėmis informacijos saugumui susijusi informacija, kad būtų parengta žvalgybos informacija apie grėsmes. ^A-5-7

> [!info]+ 5.8 Informacijos saugumas valdant projektus
>**Kontrolės priemonė**
>Informacijos saugumas turi būti integruotas į projektų valdymą. ^A-5-8

> [!info]+ 5.9 Informacijos ir kito susijusio turto aprašas
>**Kontrolės priemonė**
>Turi būti parengtas ir tvarkomas informacijos bei kito susijusio turto, įskaitant savininkus, aprašas. ^A-5-9

> [!info]+ 5.10 Priimtinas informacijos ir kito susijusio turto naudojimas
>**Kontrolės priemonė**
>Turi būti nustatytos, dokumentuotos ir įdiegtos informacijos bei kito susijusio turto priimtino naudojimo taisyklės ir tvarkymo procedūros. ^A-5-10

> [!info]+ 5.11 Turto grąžinimas
>**Kontrolės priemonė**
>Personalas ir kitos suinteresuotosios šalys, jei taikoma, pakeitus arba nutraukus jų įdarbinimo būseną sutartį ar susitarimą, turi grąžinti visą turimą organizacijos turtą. ^A-5-11

  >[!info]+ 5.12 Informacijos klasifikavimas
  >**Kontrolės priemonė**
  >Informacija turi būti klasifikuojama pagal organizacijos informacijos saugumo poreikius, remiantis konfidencialumo, vientisumo, prieinamumo bei susijusiais suinteresuotųjų šalių reikalavimais. ^A-5-12

> [!info]+ 5.13 Informacijos ženklinimas etiketėmis
>**Kontrolės priemonė**
>Pagal organizacijos priimtą informacijos klasifikavimo schemą, turi būti sukurtas ir įdiegtas tinkamas informacijos ženklinimo etiketėmis procedūrų rinkinys. ^A-5-13

> [!info]+ 5.14 Informacijos perdavimas
>**Kontrolės priemonė**
>Turi būti nustatytos informacijos perdavimo taisyklės, procedūros arba susitarimai dėl visų rūšių perdavimo priemonių organizacijoje ir tarp organizacijos bei kitų šalių. ^A-5-14

> [!info]+ 5.15 Prieigos valdymas
>**Kontrolės priemonė**
>Turi būti nustatytos ir įdiegtos fizinės bei loginės prieigos prie informacijos ir kito susijusio turto valdymo taisyklės, pagrįstos veiklos ir informacijos saugumo reikalavimais. ^A-5-15

> [!info]+ 5.16 Tapatybių duomenų valdymas
>**Kontrolės priemonė**
>Turi būti valdomas visas tapatybių duomenų gyvavimo ciklas. ^A-5-16

> [!info]+ 5.17 Informacija apie autentiškumo patvirtinimą
>**Kontrolės priemonė**
>Taikant valdymo procesą, turi būti kontroliuojamas informacijos apie autentiškumo patvirtinimą priskyrimas ir valdymas, įskaitant rekomendacijas personalui dėl tinkamo informacijos apie autentiškumo patvirtinimą tvarkymo. ^A-5-17

> [!info]+ 5.18 Prieigos teisės
>**Kontrolės priemonė**
>Prieigos prie informacijos ir kito susijusio turto teisės turi būti nustatomos, peržiūrimos, keičiamos ir šalinamos pagal organizacijos konkretaus dalyko politiką, taikomą taisyklėms ir prieigos valdymui. ^A-5-18

> [!info]+ 5.19 Informacijos saugumas bendraujant su tiekėjais arba teikėjais
>**Kontrolės priemonė**
>Turi būti nustatyti ir įdiegti procesai bei procedūros, kad būtų valdomos informacijos saugumo rizikos, susijusios su tiekėjo produktų arba teikėjo paslaugų naudojimu. ^A-5-19

> [!info]+ 5.20 Informacijos saugumo klausimų, susijusių su tiekėjų arba teikėjų susitarimais, sprendimas
>**Kontrolės priemonė**
>Remiantis ryšio su tiekėju arba teikėju tipu, turi būti nustatyti ir su kiekvienu tiekėju arba teikėju suderinti susiję informacijos saugumo reikalavimai. ^A-5-20

> [!info]+ 5.21 Informacijos saugumo valdymas informacinių ir ryšių technologijų (IRT) tiekimo grandinėje
>**Kontrolės priemonė**
>Turi būti nustatyti ir įdiegti procesai bei procedūros, kad būtų valdomos informacijos saugumo rizikos, susijusios su IRT produktų tiekimo ir paslaugų teikimo grandine. ^A-5-21

> [!info]+ 5.22 Teikėjų paslaugų stebėsena, peržiūra ir pakeitimų valdymas
>**Kontrolės priemonė**
>Organizacija turi reguliariai stebėti, peržiūrėti, įvertinti ir valdyti teikėjų informacijos saugumo praktikos bei paslaugų teikimo pokyčius. ^A-5-22

> [!info]+ 5.23 Informacijos saugumas naudojant debesies paslaugas
>**Kontrolės priemonė**
>Atsižvelgiant į organizacijos informacijos saugumo reikalavimus, turi būti nustatyti debesies paslaugų įsigijimo, naudojimo, valdymo ir atsisakymo procesai. ^A-5-23

> [!info]+ 5.24 Informacijos saugumo incidentų valdymo planavimas ir pasiruošimas jam
>**Kontrolės priemonė**
>Apibūdindama, nustatydama ir informuodama apie informacijos saugumo incidentų valdymo procesus, funkcijas bei atsakomybes, organizacija turi planuoti, kaip valdys informacijos saugumo incidentus, ir tam pasiruošti. ^A-5-24

> [!info]+ 5.25 Informacijos saugumo įvykių vertinimas ir sprendimai dėl jų
>**Kontrolės priemonė**
>Organizacija turi vertinti informacijos saugumo įvykius ir nuspręsti, ar juos reikia priskirti prie informacijos saugumo incidentų. ^A-5-25

> [!info]+ 5.26 Reagavimas į informacijos saugumo incidentus
>**Kontrolės priemonė**
>Į informacijos saugumo incidentus turi būti reaguojama pagal dokumentuotas procedūras. ^A-5-26

> [!info]+ 5.27 Mokymasis iš informacijos saugumo incidentų
>**Kontrolės priemonė**
>Iš informacijos saugumo incidentų įgytos žinios turi būti naudojamos informacijos saugumo kontrolės priemonėms stiprinti ir gerinti. ^A-5-27

> [!info]+ 5.28 Įrodymų rinkimas
>**Kontrolės priemonė**
>Organizacija turi nustatyti ir įdiegti su informacijos saugumo įvykiais susijusių įrodymų nustatymo, rinkimo, gavimo bei išsaugojimo procedūras. ^A-5-28

> [!info]+ 5.29 Informacijos saugumas sutrikus veiklai
>**Kontrolės priemonė**
>Organizacija turi planuoti, kaip išlaikyti tinkamą informacijos saugumo lygį sutrikus veiklai. ^A-5-29

> [!info]+ 5.30 IRT parengtumas veiklos tęstinumui
>**Kontrolės priemonė**
>Vadovaujantis veiklos tęstinumo tikslais ir IRT tęstinumo reikalavimais, turi būti planuojamas, įgyvendinamas, prižiūrimas ir testuojamas IRT parengtumas. ^A-5-30

> [!info]+ 5.31 Teisiniai, įstatymų nustatyti, reglamentavimo ir sutartiniai reikalavimai
>**Kontrolės priemonė**
>Turi būti nustatomi, dokumentuojami ir nuolat atnaujinami teisiniai, įstatymų nustatyti, reglamentavimo bei sutartiniai reikalavimai, susiję su informacijos saugumu, ir organizacijos požiūris į šių reikalavimų laikymąsi. ^A-5-31

> [!info]+ 5.32 Intelektinės nuosavybės teisės
>**Kontrolės priemonė**
>Organizacija turi įdiegti tinkamas procedūras intelektinės nuosavybės teisėms apsaugoti. ^A-5-32

> [!info]+ 5.33 Įrašų apsauga
>**Kontrolės priemonė**
>Įrašai turi būti apsaugoti nuo praradimo, sunaikinimo, klastojimo, neleistinos prieigos ir neleistino paskelbimo. ^A-5-33

> [!info]+ 5.34 Asmens tapatybės informacijos (ATI) privatumas ir apsauga
>**Kontrolės priemonė**
>Organizacija turi nustatyti ir tenkinti ATI privatumo išsaugojimo ir apsaugos reikalavimus pagal taikomus teisės aktus ir reglamentus bei sutartinius reikalavimus. ^A-5-34

> [!info]+ 5.35 Nepriklausoma informacijos saugumo peržiūra
>**Kontrolės priemonė**
>Organizacijos požiūris į informacijos saugumo valdymą ir jo įgyvendinimą, įskaitant žmones, procesus bei technologijas, turi būti nepriklausomai peržiūrimas suplanuotais intervalais arba atsiradus reikšmingiems pokyčiams. ^A-5-35

> [!info]+ 5.36 Atitiktis informacijos saugumo politikai, taisyklėms ir standartams
>**Kontrolės priemonė**
>Turi būti reguliariai peržiūrima atitiktis organizacijos taikomiems informacijos saugumo politikai, konkretaus dalyko politikai, taisyklėms ir standartams. ^A-5-36

> [!info]+ 5.37 Dokumentuotos darbinės procedūros
>**Kontrolės priemonė**
>Informacijos apdorojimo priemonių darbinės procedūros turi būti dokumentuotos ir prieinamos personalui, kuriam jų reikia. ^A-5-37

**6 Žmonių kontrolės priemonės**

> [!info]+ 6.1 Atranka
>**Kontrolės priemonė**
>Turi būti atliekami visų kandidatų, siekiančių tapti personalo nariais, biografijos patikrinimai, prieš jiems prisijungiant prie organizacijos ir reguliariai, atsižvelgiant į taikomus teisės aktus, reglamentus bei etikos normas, ir turi būti proporcingi veiklos reikalavimams,  informacijos, kuri bus prieinama, klasifikacijai ir suvokiamoms rizikoms. ^A-6-1

> [!info]+ 6.2 Įdarbinimo nuostatos ir sąlygos
>**Kontrolės priemonė**
>Darbo sutartyse turi būti nurodytos personalo ir organizacijos atsakomybės, susijusios su informacijos saugumu. ^A-6-2

> [!info]+ 6.3 Informacijos saugumo suvokimas, švietimas ir mokymai
>**Kontrolės priemonė**
>Organizacijos personalas ir susijusios suinteresuotosios šalys turi įgyti tinkamą informacijos saugumo suvokimą, gauti švietimą bei mokymus ir joms turi būti reguliariai pateikiama naujausia informacija apie organizacijos informacijos saugumo politiką, konkretaus dalyko politiką ir procedūras, kiek tai yra svarbu jų darbui atlikti. ^A-6-3

> [!info]+ 6.4 Drausminis procesas
>**Kontrolės priemonė**
>Turi būti formalizuotas drausminis procesas ir apie jį informuojama, kad būtų galima imtis veiksmų dėl personalo ir kitų susijusių suinteresuotųjų šalių, padariusių informacijos saugumo politikos pažeidimą. ^A-6-4

> [!info]+ 6.5 Atsakomybės po darbo sutarties nutraukimo arba pakeitimo
>**Kontrolės priemonė**
>Su informacijos saugumu susijusios atsakomybės ir pareigos, kurios lieka galioti nutraukus arba pakeitus darbo sutartį, turi būti nustatytos, užtikrintos ir apie jas turi būti informuotas susijęs personalas bei kitos suinteresuotosios šalys. ^A-6-5

> [!info]+ 6.6 Konfidencialumo arba informacijos neatskleidimo susitarimai
>**Kontrolės priemonė**
>Turi būti nustatomi, dokumentuojami, reguliariai peržiūrimi ir personalo bei kitų susijusių suinteresuotųjų šalių pasirašomi konfidencialumo arba informacijos neatskleidimo susitarimai, parodantys organizacijos poreikius apsaugoti informaciją. ^A-6-6

> [!info]+ 6.7 Nuotolinis darbas
>**Kontrolės priemonė**
>Kai personalas dirba nuotoliniu būdu, turi būti įdiegtos saugumo priemonės, kad būtų apsaugota ne organizacijos patalpose pasiekiama, apdorojama arba laikoma informacija. ^A-6-7

> [!info]+ 6.8 Pranešimas apie informacijos saugumo įvykius
>**Kontrolės priemonė**
>Organizacija turi suteikti mechanizmą personalui tinkamais kanalais ir laiku pranešti apie pastebėtus arba įtariamus informacijos saugumo įvykius. ^A-6-8

**7 Fizinės kontrolės priemonės**

> [!info]+ 7.1 Fizinio saugumo ribos
>**Kontrolės priemonė**
>Turi būti nustatytos saugumo ribos, naudojamos zonoms, kuriose saugoma informacija ir kitas susijęs turtas, apsaugoti. ^A-7-1

> [!info]+ 7.2 Fizinis patekimas
>**Kontrolės priemonė**
>Saugumo zonos turi būti apsaugotos tinkamomis patekimo kontrolės priemonėmis ir prieigos taškais. ^A-7-2

> [!info]+ 7.3 Biurų, kabinetų ir patalpų saugumas
>**Kontrolės priemonė**
>Turi būti suprojektuojama ir įgyvendinama biurų, kabinetų bei patalpų fizinis saugumas. ^A-7-3

> [!info]+ 7.4 Fizinio saugumo stebėsena
>**Kontrolės priemonė**
>Patalpos turi būti nuolat stebimos, kad į jas fiziškai nepatektų leidimo neturintys asmenys. ^A-7-4

> [!info]+ 7.5 Apsauga nuo fizinių ir aplinkos grėsmių
>**Kontrolės priemonė**
>Turi būti suprojektuota ir įgyvendinta apsauga nuo fizinių ir aplinkos grėsmių, pvz., stichinių nelaimių ir kitų tyčinių ar netyčinių fizinių grėsmių infrastruktūrai. ^A-7-5

> [!info]+ 7.6 Darbas saugumo zonose
>**Kontrolės priemonė**
>Turi būti suprojektuotos ir įgyvendintos darbui saugumo zonose skirtos saugumo priemonės. ^A-7-6

> [!info]+ 7.7 „Švarus“ stalas ir „švarus“ ekranas
>**Kontrolės priemonė**
>Turi būti nustatytos ir tinkamai užtikrintos „švaraus“ stalo taisyklės dokumentams bei keičiamosioms laikmenoms ir „švaraus“ ekrano taisyklės informacijos apdorojimo priemonėms. ^A-7-7

> [!info]+ 7.8 Įrangos vietos parinkimas ir apsauga
>**Kontrolės priemonė**
>Įranga turi būti saugiai pastatyta ir apsaugota. ^A-7-8

> [!info]+ 7.9 Ne patalpose esančio turto saugumas
>**Kontrolės priemonė**
>Ne patalpose esantis turtas turi būti apsaugotas. ^A-7-9

> [!info]+ 7.10 Laikmenos
>**Kontrolės priemonė**
>Laikmenos turi būti valdomos visą jų gyvavimo ciklą – įsigijimo, naudojimo, gabenimo ir išmetimo metu, atsižvelgiant į organizacijos klasifikavimo schemą bei tvarkymo reikalavimus. ^A-7-10

> [!info]+ 7.11 Pagalbinės komunalinės paslaugos
>**Kontrolės priemonė**
>Informacijos apdorojimo priemonės turi būti apsaugotos nuo elektros tinklo sutrikimų ir kitų sutrikdymų, kurios sukelia   pagalbinių komunalinių paslaugų triktys. ^A-7-11

> [!info]+ 7.12 Kabelių saugumas
>**Kontrolės priemonė**
>Elektros energijos tiekimo kabeliai, duomenys ar teikiamos pagalbinės informacinės paslaugos, turi būti apsaugoti nuo perėmimo, trukdžių ir pažeidimo. ^A-7-12

> [!info]+ 7.13 Įrangos techninė priežiūra
>**Kontrolės priemonė**
>Įranga turi būti tinkamai prižiūrima, kad būtų užtikrintas informacijos prieinamumas, vientisumas ir konfidencialumas. ^A-7-13

> [!info]+ 7.14 Saugus įrangos išmetimas arba pakartotinis naudojimas
>**Kontrolės priemonė**
>Įrangos elementai su laikmenomis turi būti patikrinti, siekiant užtikrinti, kad, prieš juos išmetant arba naudojant pakartotinai, iš jų būtų pašalinti visi neskelbtini duomenys ir licencijuota programinė įranga. ^A-7-14

**8 Technologinės kontrolės priemonės**

> [!info]+ 8.1 Naudotojų galiniai įtaisai
>**Kontrolės priemonė**
>Turi būti apsaugota naudotojų galiniuose įtaisuose laikoma, apdorojama arba prieinama informacija. ^A-8-1

> [!info]+ 8.2 Privilegijuotosios prieigos teisės
>**Kontrolės priemonė**
>Turi būti apribotas ir valdomas privilegijuotosios prieigos teisių priskyrimas ir naudojimas. ^A-8-2

> [!info]+ 8.3 Prieigos prie informacijos ribojimas
>**Kontrolės priemonė**
>Prieiga prie informacijos ir kito susijusio turto turi būti apribota laikantis nustatytos konkretaus dalyko politikos, taikomos prieigos valdymui. ^A-8-3

> [!info]+ 8.4 Prieiga prie pirminio programos teksto
>**Kontrolės priemonė**
>Turi būti tinkamai valdoma skaitymo ir rašymo prieiga prie pirminio programų teksto, programavimo įrankių ir programinės įrangos bibliotekų. ^A-8-4

> [!info]+ 8.5 Saugus autentiškumo patvirtinimas
>**Kontrolės priemonė**
>Remiantis prieigos prie informacijos ribojimais ir konkretaus dalyko politika, taikoma prieigos valdymui, turi būti įdiegtos saugaus autentiškumo patvirtinimo technologijos ir procedūros. ^A-8-5

> [!info]+ 8.6 Pajėgumų valdymas
>**Kontrolės priemonė**
>Išteklių naudojimas turi būti stebimas ir reguliuojamas laikantis esamų ir numatomų pajėgumų reikalavimų. ^A-8-6

> [!info]+ 8.7 Apsauga nuo kenkimo programų 
>**Kontrolės priemonė**
>Apsauga nuo kenkimo programų turi būti įgyvendinama ir išlaikoma turint tinkamą naudotojų suvokimą. ^A-8-7

> [!info]+ 8.8 Techninio pažeidžiamumo atvejų valdymas
>**Kontrolės priemonė**
>Turi būti gaunama informacija apie naudojamų informacinių sistemų techninio pažeidžiamumo atvejus, turi būti įvertinamas organizacijos tokių atvejų atskleidimas ir imamasi atitinkamų priemonių. ^A-8-8

> [!info]+ 8.9 Konfigūracijų valdymas
>**Kontrolės priemonė**
>Turi būti nustatytos, dokumentuotos, įdiegtos, stebimos ir peržiūrimos aparatinės įrangos, programinės įrangos, paslaugų ir tinklų konfigūracijos, įskaitant saugumo konfigūracijas. ^A-8-9

> [!info]+ 8.10 Informacijos šalinimas
>**Kontrolės priemonė**
>Kai informacinėse sistemose, įtaisuose ir kitose laikmenose laikoma informacija nebėra reikalinga, ji turi būti pašalinta. ^A-8-10

> [!info]+ 8.11 Duomenų slėpimas
>**Kontrolės priemonė**
>Duomenų slėpimas turi būti naudojamas laikantis organizacijos konkretaus dalyko politikos, taikomos prieigos valdymui, ir kitos susijusios konkrečių dalykų politikos bei veiklos reikalavimų, atsižvelgiant į taikomus teisės aktus. ^A-8-11

> [!info]+ 8.12 Duomenų nutekėjimo prevencija
>**Kontrolės priemonė**
>Sistemoms, tinklams ir visiems kitiems įtaisams, apdorojantiems, saugantiems arba perduodantiems neskelbtiną informaciją, turi būti taikomos duomenų nutekėjimo prevencijos priemonės. ^A-8-12

> [!info]+ 8.13 Informacijos atsarginės kopijos
>**Kontrolės priemonė**
>Turi būti išlaikytos ir, laikantis sutartos konkretaus dalyko politikos, taikomos atsarginėms kopijoms, reguliariai testuojamos informacijos, programinės įrangos ir sistemų atsarginės kopijos. ^A-8-13

> [!info]+ 8.14 Informacijos apdorojimo priemonių perteklumas
>**Kontrolės priemonė**
>Informacijos apdorojimo priemonės turi būti įdiegtos su jų pertekliumi, kad pakaktų prieinamumo reikalavimams įvykdyti. ^A-8-14

> [!info]+ 8.15 Registravimas žurnaluose
>**Kontrolės priemonė**
>Turi būti sukurti, saugomi, apsaugomi ir analizuojami žurnalai, kuriuose registruojama veikla, išimtys, gedimai ir kiti svarbūs įvykiai. ^A-8-15

> [!info]+ 8.16 Veiklos stebėsena
>**Kontrolės priemonė**
>Tinklai, sistemos ir programos turi būti stebimi ieškant neįprasto veikimo bei turi būti imamasi atitinkamų veiksmų galimiems informacijos saugumo incidentams įvertinti. ^A-8-16

> [!info]+ 8.17 Laikrodžių sinchronizavimas
>**Kontrolės priemonė**
>Organizacijos naudojamų informacijos apdorojimo sistemų laikrodžiai turi būti sinchronizuoti su patvirtintais laiko šaltiniais. ^A-8-17

> [!info]+ 8.18 Privilegijuotųjų pagalbinių programų naudojimas
>**Kontrolės priemonė**
>Pagalbinių programų, gebančių perimti sistemą ir programų valdymą, naudojimas turi būti apribotas ir griežtai kontroliuojamas. ^A-8-18

> [!info]+ 8.19 Programinėse įrangos diegimas operacinėse sistemose
>**Kontrolės priemonė**
>Turi būti įgyvendintos procedūros ir priemonės, skirtos programinės įrangos diegimui operacinėse sistemose saugiai valdyti. ^A-8-19

> [!info]+ 8.20 Tinklų saugumas
>**Kontrolės priemonė**
>Tinklai ir tinklų įtaisai turi būti saugūs, valdomi ir kontroliuojami, kad būtų apsaugota sistemų bei programų informacija. ^A-8-20

> [!info]+ 8.21 Tinklo paslaugų saugumas
>**Kontrolės priemonė**
>Turi būti nustatyti, įdiegti ir stebimi tinklo paslaugų saugumo mechanizmai, paslaugų lygiai bei paslaugų reikalavimai. ^A-8-21

> [!info]+ 8.22 Tinklų atskyrimas
>**Kontrolės priemonė**
>Organizacijos tinkluose turi būti atskiriamos informacinių paslaugų, naudotojų ir informacinių sistemų grupės. ^A-8-22

> [!info]+ 8.23 Saityno filtravimas
>**Kontrolės priemonė**
>Siekiant sumažinti kenkėjiško turinio atskleidimo tikimybę, turi būti valdoma prieiga prie išorinių svetainių. ^A-8-23

> [!info]+ 8.24 Kriptografijos naudojimas
>**Kontrolės priemonė**
>Turi būti nustatytos ir įdiegtos efektyvaus kriptografijos naudojimo, įskaitant kriptografinių raktų valdymą, taisyklės. ^A-8-24

> [!info]+ 8.25 Saugus programavimo ciklas
>**Kontrolės priemonė**
>Turi būti nustatytos ir taikomos saugaus programinės įrangos ir sistemų programavimo taisyklės. ^A-8-25

> [!info]+ 8.26 Programų saugumo reikalavimai
>**Kontrolės priemonė**
>Programuojant arba įsigyjant programas, turi būti nustatyti, nurodyti ir patvirtinti informacijos saugumo reikalavimai. ^A-8-26

> [!info]+ 8.27 Saugios sistemos architektūros ir inžinerijos principai
>**Kontrolės priemonė**
>Turi būti nustatyti, dokumentuoti, išlaikyti ir visai informacinių sistemų programavimo veiklai taikomi saugios sistemos inžinerijos principai. ^A-8-27

> [!info]+ 8.28 Saugus kodavimas
>**Kontrolės priemonė**
>Programinės įrangos programavimui turi būti taikomi saugaus kodavimo principai. ^A-8-28

> [!info]+ 8.29 Saugumo testavimas programuojant ir priėmimas
>**Kontrolės priemonė**
>Turi būti nustatyti ir per programavimo ciklą įdiegti saugumo testavimo procesai. ^A-8-29

> [!info]+ 8.30 Programavimas pasitelkus rangovus iš išorės
>**Kontrolės priemonė**
>Organizacija turi nukreipti, stebėti ir peržiūrėti veiklas, susijusias su iš išorės pasitelktų rangovų programuojamomis sistemomis. ^A-8-30

> [!info]+ 8.31 Programavimo, testavimo ir gamybos aplinkų atskyrimas
>**Kontrolės priemonė**
>Programavimo, testavimo ir gamybos aplinkos turi būti atskirtos ir saugios. ^A-8-31

> [!info]+ 8.32 Pakeitimų valdymas
>**Kontrolės priemonė**
>Informacijos apdorojimo priemonių ir informacinių sistemų pakeitimams turi būti taikomos pakeitimų valdymo procedūros. ^A-8-32

> [!info]+ 8.33 Testavimo informacija
>**Kontrolės priemonė**
>Testavimo informacija turi būti tinkamai atrinkta, apsaugota ir valdoma. ^A-8-33

> [!info]+ 8.34 Informacinių sistemų apsauga audito testavimo metu
> **Kontrolės priemonė**
>Audito testavimas ir kita užtikrinimo veikla, apimanti operacinių sistemų vertinimą, turi būti planuojami ir dėl jų turi susitarti testuotojas bei atitinkama vadovybė. ^A-8-34