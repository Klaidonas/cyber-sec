up:: [[II Skyrius KIBERNETINIO SAUGUMO POLITIKOS FORMAVIMAS IR ĮGYVENDINIMAS]]

1. Policija, įgyvendindama kibernetinio saugumo politiką:

1) gauna ir tvarko duomenis ir (ar) informaciją apie kibernetinius incidentus nusikalstamų veikų prevencijos, analizės, tyrimo ar atskleidimo tikslais;

2) turi teisę iš kibernetinio saugumo subjektų gauti informaciją, reikalingą kibernetinių incidentų analizei ir vertinimui, ar kibernetinis incidentas turi galimų nusikalstamos veikos požymių, atlikti;

3) turi teisę, kai paslaugų gavėjas galimai dalyvauja ar jo naudojama tinklų ir informacinių technologijų įranga galimai yra naudojama nusikalstamai veikai, be teismo sankcijos duoti nurodymą viešųjų elektroninių ryšių tinklų ir (ar) viešųjų elektroninių ryšių paslaugų teikėjui, duomenų prieglobos paslaugų teikėjui, elektroninių prekyviečių, interneto paieškos sistemų, debesijos kompiuterijos paslaugų teikėjams ne ilgiau kaip 48 valandoms, o ilgesniam laikui – su apylinkės teismo sankcija apriboti viešųjų elektroninių ryšių tinklų ir (ar) viešųjų elektroninių ryšių paslaugų, duomenų prieglobos paslaugų, elektroninių prekyviečių, interneto paieškos sistemų, debesijos kompiuterijos paslaugų teikimą paslaugų gavėjui ir (ar) nurodyti taikyti priemones nusikalstamų veikų kibernetinėje erdvėje priežastims šalinti. Šiais atvejais apylinkės teismo pirmininkui ar jo įgaliotam teisėjui pateikiamas teikimas dėl veiksmų teisėtumo ar pagrįstumo patvirtinimo motyvuota nutartimi. Jeigu šiame punkte nurodytas paslaugų teikimo apribojimo terminas baigiasi poilsio ar švenčių dieną, teikimas pateikiamas ne vėliau kaip kitą darbo dieną po poilsio ar švenčių dienos. Jeigu teisėjas motyvuota nutartimi nepatvirtina teikime nurodytų veiksmų teisėtumo ar pagrįstumo, nurodymas nedelsiant stabdomas;

4) turi teisę duoti nurodymą viešųjų elektroninių ryšių tinklų ir (ar) viešųjų elektroninių ryšių paslaugų teikėjui, duomenų prieglobos paslaugų teikėjui, elektroninių prekyviečių, interneto paieškos sistemų, debesijos kompiuterijos paslaugų teikėjams išsaugoti su jų teikiamomis paslaugomis susijusią informaciją, iš kurios galima nustatyti naudotos ryšio paslaugos tipą, taikytas priemones ir naudojimo laiką, paslaugos gavėjo tapatybę, pašto, geografinės padėties adresą, telefono ir bet kokį kitą prieigos numerį, informaciją apie sąskaitas ir atliktus mokėjimus paslaugos sutarties arba susitarimo pagrindu ir kitą informaciją ryšių aparatūros įrengimo vietoje, turimą pagal paslaugos sutartį arba susitarimą, šią informaciją gauti, o kai yra motyvuota teismo nutartis, gauti paslaugų gavėjo srauto duomenis ir kontroliuoti šiame punkte nurodytos perduodamos informacijos turinį.

2. Policijos nurodymus dėl paslaugų teikimo jų gavėjui apribojimo ar (ir) nurodymus paslaugų teikėjams išsaugoti su jų teikiamomis paslaugomis susijusią informaciją privaloma įvykdyti ne vėliau kaip per 8 valandas nuo policijos nurodymo gavimo, o tinkamai pagrįstais skubos atvejais kaip įmanoma greičiau, ir bet kuriuo atveju per vieną valandą nuo nurodymo gavimo.