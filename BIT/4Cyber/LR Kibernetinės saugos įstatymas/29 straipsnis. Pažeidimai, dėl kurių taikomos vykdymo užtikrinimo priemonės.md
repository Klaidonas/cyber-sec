up:: [[V SKYRIUS PATIKRINIMAI IR VYKDYMO UŽTIKRINIMO PRIEMONĖS]]

1. Pažeidimais yra laikomi šiame įstatyme ir jį įgyvendinančiuose teisės aktuose nustatytų reikalavimų nesilaikymas bei trukdymas šio įstatymo 4 straipsnio 2 ir 3 dalyse nurodytoms institucijoms, įskaitant jų pasitelktus asmenis, atlikti joms priskirtas funkcijas. Pažeidimai, išskyrus pažeidimus, nurodytus šio įstatymo 14 straipsnio 6 ir 7 dalyse, skirstomi į: pavojingus, vidutinio pavojingumo, nedidelio pavojingumo.

2. Pažeidimais, priskiriamais pavojingiems pažeidimams, yra laikomi 14 straipsnio 1 dalyje, 18 straipsnio 1 dalies 1 punkte nustatytų reikalavimų pažeidimai ar trukdymas šio įstatymo 4 straipsnio 2 ir 3 dalyse nurodytoms institucijoms atlikti joms priskirtas funkcijas.

3. Pažeidimais, priskiriamais vidutinio pavojingumo pažeidimams, yra laikomi 13 straipsnio 6 dalyje, 14 straipsnio 6 dalyje, 15 straipsnio 1, 2 ir 3 dalyse, 27 straipsnio 3 dalyje nurodyti pažeidimai bei 17 straipsnyje nustatytų reikalavimų pažeidimai ar trukdymas šio įstatymo 4 straipsnio 2 ir 3 dalyse nurodytoms institucijoms atlikti joms priskirtas funkcijas.

4. Pažeidimais, priskiriamais nedidelio pavojingumo pažeidimams, yra laikomi 14 straipsnio 3 ir 7 dalyse, 18 straipsnio 1 dalies 2 punkte, 19 straipsnio 4 dalyje bei 17 straipsnyje nustatyti reikalavimų pažeidimai ar trukdymas šio įstatymo 4 straipsnio 2 ir 3 dalyse nurodytoms institucijoms atlikti joms priskirtas funkcijas.