up:: [[I Skyrius BENDROSIOS NUOSTATOS]]

1.    **Aukščiausio lygio domenų vardų registro paslaugas teikiantis subjektas** – subjektas, atsakingas už aukščiausio lygio domeno administravimą, apimantį aukščiausio lygio domeno domenų vardų registraciją ir techninį to aukščiausio lygio domeno veikimą, įskaitant jo vardų serverių veikimą, duomenų bazių techninę priežiūrą ir aukščiausio lygio domenų zonos rinkmenų paskirstymą tarp vardų serverių, neatsižvelgiant į tai, ar bet kurias iš tų operacijų atlieka pats subjektas, ar tai yra užsakomosios paslaugos, neįskaitant atvejų, kai registras aukščiausio lygio domenų vardus naudoja tik savo reikmėms.

2.    **Debesijos kompiuterijos paslauga** – skaitmeninė paslauga, kuri pagal poreikį suteikia administravimo paslaugas ir plataus masto nuotolinę prieigą prie kintamo masto pritaikomos bendrų ir paskirstytų kompiuterijos išteklių bazės, įskaitant atvejus, kai tokie ištekliai yra paskirstyti per kelias vietas.

3.    **Didelė kibernetinė grėsmė** – kibernetinė grėsmė, dėl kurios techninių charakteristikų galima daryti prielaidą, kad ji gali padaryti didelį neigiamą poveikį subjekto tinklų ir informacinėms sistemoms arba subjekto paslaugų naudotojų tinklų ir informacinėms sistemoms, sukeldama didelę turtinę arba neturtinę žalą.

4.    **Domenų vardų registravimo paslaugas teikiantis subjektas** – registratorius arba registratorių vardu veikiantis fizinis ar juridinis asmuo, pavyzdžiui, privatumo ar įgaliotojo serverio registravimo paslaugų teikėjas arba perpardavėjas.

5.    **Domenų vardų sistema** – hierarchiškai paskirstyta vardų sistema, kurioje galima identifikuoti interneto paslaugas ir išteklius ir sudaromos sąlygos galutiniams naudotojams naudotis interneto maršruto parinkimo ir junglumo paslaugomis ir gauti tas paslaugas bei išteklius.

6.    **Domenų vardų sistemos paslaugų teikėjas** – subjektas, kuris teikia viešai prieinamas rekursinio domenų vardų keitimo paslaugas galutiniams interneto naudotojams arba patikimo domenų vardų keitimo paslaugas trečiųjų šalių reikmėms, išskyrus šakninių vardų serverius.

7.    **Duomenų centro paslauga –** paslauga, kuri apima struktūras arba struktūrų grupes, skirtas informacinių technologijų ir tinklo įrangos centralizuotam pritaikymui, tarpusavio junglumui ir eksploatavimui, teikiant duomenų saugojimo, tvarkymo ir perdavimo paslaugas kartu su visa energijos paskirstymo ir aplinkos kontrolės įranga ir infrastruktūra.

8.    **Elektroninė prekyvietė** – paslauga, naudojanti programinę įrangą, įskaitant interneto svetainę, svetainės dalį ar taikomąja programą, kurią naudoja prekiautojas arba kuri yra naudojama jo vardu, leidžiančią vartotojams sudaryti nuotolinės prekybos sutartis su kitais prekiautojais ar vartotojais.

9.    **Duomenų prieglobos paslaugos** – paslaugos, apimančios galimybės naudotis duomenų kūrimo ir tvarkymo priemonėmis sudarymą ir (ar) paslaugų gavėjo pateiktų duomenų laikymą.

10.  **I****nterneto paieškos sistema** – skaitmeninė paslauga, kuria sudaromos sąlygos naudotojams pateikti užklausas paieškai vykdyti iš esmės visose interneto svetainėse arba visose interneto svetainėse konkrečia kalba, remiantis bet kurio dalyko užklausa, naudojant raktinį žodį, frazę, prašymą balsu arba kitus įvesties duomenis; šioje sistemoje pateikiami bet kokio formato rezultatai, kuriuose gali būti su ieškomu turiniu susijusios informacijos.

11.  **Kibernetinė erdvė** – aplinka, kurią sudaro kompiuteriai ir kita tinklų ir informacinių technologijų įranga ir juose sukuriami ir (ar) jais perduodami skaitmeniniai duomenys.

12.  **Kibernetinė grėsmė** – galima aplinkybė, įvykis arba veiksmas, kuris galėtų pažeisti, sutrikdyti arba kitaip neigiamai paveikti tinklų ir informacines sistemas, tokių sistemų naudotojus ir kitus asmenis.

13.  **Kibernetinis incidentas** – įvykis, kuriuo sukeliamas pavojus saugomų, perduodamų arba tvarkomų duomenų arba paslaugų, teikiamų arba prieinamų per tinklų ir informacines sistemas, prieinamumui, autentiškumui, vientisumui arba konfidencialumui.

14.  **Kibernetinio incidento valdymas** – visi veiksmai ir procedūros, kuriais siekiama užkirsti kibernetiniam incidentui kelią, atskleisti, išanalizuoti ir sustabdyti kibernetinį incidentą arba į jį reaguoti ir atkurti veiklą po kibernetinio incidento.

15.  **Kibernetinis saugumas** – visa veikla, būtina tinklų ir informacinėms sistemoms, tokių sistemų naudotojams ir kitiems susijusiems asmenims apsaugoti nuo bet kokių įvykių, galinčių sukelti pavojų saugomų, perduodamų ar tvarkomų duomenų arba teikiamų ar per tas tinklų ir informacines sistemas gaunamų paslaugų prieinamumui, autentiškumui, vientisumui ar konfidencialumui, bei nuo kibernetinių grėsmių.

16.  **Kibernetinio saugumo rizika** – potencialus praradimas arba sutrikimas, kurį sukėlė kibernetinis incidentas, ir kuri turi būti išreikšta kaip tokio praradimo arba sutrikimo masto ir kibernetinio incidento pasikartojimo derinys.

17.  **Kibernetinio saugumo subjektas** – asmuo, registruotas Kibernetinio saugumo subjektų registre, valdantis ir (ar) tvarkantis tinklų ir informacinę sistemą, kurioje įvykęs kibernetinis incidentas gali padaryti didelį neigiamą poveikį nacionaliniam saugumui, valstybės ūkiui, valstybės ir visuomenės interesams.

18.  **Mokslinių tyrimų organizacija** – subjektas, kurio pagrindinis tikslas – vykdyti taikomuosius mokslinius tyrimus arba eksperimentinę plėtrą, siekiant panaudoti tų mokslinių tyrimų rezultatus komerciniais tikslais, tačiau kurio veikla neapima švietimo įstaigų.

19.  **Saugusis valstybinis duomenų perdavimo tinklas** – valstybės valdomas specialiuosius organizacinius ir techninius reikalavimus atitinkantis ir nuo viešųjų elektroninių ryšių tinklų nepriklausomas elektroninių ryšių tinklas.

20.  **Skaitmeninė paslauga** – bet kuri informacinės visuomenės paslauga, t. y. paprastai už atlyginimą per atstumą, elektroninėmis priemonėmis ir asmenišku paslaugų gavėjo prašymu teikiama paslauga.

21.  **S****ocialinių tinklų paslaugų platforma** – platforma, kurioje galutiniams naudotojams sudaromos sąlygos prisijungti, dalytis, rasti vienas kitą ir bendrauti naudojant įvairius prietaisus, visų pirma per pokalbius, įrašus, vaizdo įrašus ir rekomendacijas.

22.  **Šakninis vardų serveris –** vardų serveris, esantis aukščiausio lygio domenų vardų sistemos struktūroje, kuris atsako į užklausas grąžindamas atitinkamo aukščiausio lygio domeno vardų serverių sąrašą.

23.  **Tinklų ir informacinė sistema** – elektroninių ryšių tinklas, bet koks prietaisas arba tarpusavyje sujungtų arba susijusių prietaisų, iš kurių vienas ar daugiau pagal programą automatiškai apdoroja skaitmeninius duomenis, grupė arba skaitmeniniai duomenys, saugomi, tvarkomi, atkuriami arba perduodami šiomis nurodytomis priemonėmis jų valdymo, naudojimo, apsaugos ir priežiūros tikslais.

24.  **Tinklų ir informacinės sistemos spraga**– tinklų ir informacinės sistemos trūkumas, įskaitant informacinių ir ryšių technologijų produktų arba informacinių ir ryšių technologijų paslaugų trūkumus, dėl kurio gali įvykti kibernetinis incidentas ar kuriuo gali būti pasinaudota kibernetinei grėsmei kelti.

25.  **Turinio teikimo tinklas –** geografiškai paskirstytų serverių tinklas, kurio paskirtis yra turinio ir paslaugų teikėjų vardu užtikrinti interneto naudotojams didelę skaitmeninio turinio ir paslaugų pasiūlą, prieinamumą arba greitą teikimą.

26.  **Valdomų paslaugų teikėjas –** subjektas, teikiantis paslaugas, susijusias su informacinių ir ryšių technologijų produktų, tinklų, infrastruktūros, taikomųjų programų ar bet kurių kitų tinklų ir informacinių sistemų diegimu, valdymu, naudojimu ar technine priežiūra, teikiantis pagalbą arba aktyvaus administravimo paslaugas klientų patalpose arba nuotoliniu būdu.

27.  **Valdomų saugumo paslaugų teikėjas** – valdomų paslaugų teikėjas, vykdantis veiklą, susijusią su kibernetinio saugumo rizikos valdymu, arba teikiantis pagalbą tokiai veiklai vykdyti.

28.  **Vos neįvykęs kibernetinis incidentas –** įvykis, kuriuo galėjo būti sukeltas pavojus saugomų, perduodamų arba tvarkomų duomenų arba paslaugų, teikiamų arba prieinamų per tinklų ir informacines sistemas, prieinamumui, autentiškumui, vientisumui arba konfidencialumui, bet kuriam įvykti buvo sėkmingai užkirstas kelias arba kuris neįvyko.

29.  Šiame įstatyme vartojamos sąvokos „Europos kibernetinio saugumo sertifikavimo schema“, „Europos kibernetinio saugumo sertifikatas“, „akreditavimas“ ir „atitikties vertinimo įstaiga“, „informacinių ir ryšių technologijų produktas“, „informacinių ir ryšių technologijų paslauga“ suprantamos taip, kaip jos apibrėžtos Reglamente [(ES) 2019/881](http://eur-lex.europa.eu/legal-content/LIT/TXT/?uri=CELEX:3881R2019&locale=lt). Sąvokos „Kibernetinio saugumo kompetencijos bendruomenė“, „Europos kibernetinio saugumo pramonės, technologijų ir mokslinių tyrimų kompetencijos centras“, „Nacionalinių koordinavimo centrų tinklas“ šiame įstatyme suprantamos taip, kaip jos apibrėžtos Reglamente [(ES) 2021/887](http://eur-lex.europa.eu/legal-content/LIT/TXT/?uri=CELEX:3887R2021&locale=lt). Sąvokos „patikimumo užtikrinimo paslauga“, „patikimumo užtikrinimo paslaugų teikėjas“, „kvalifikuota patikimumo užtikrinimo paslauga“, „kvalifikuotas patikimumo užtikrinimo paslaugų teikėjas“ šiame įstatyme suprantamos taip, kaip jos apibrėžtos Reglamente [(ES) Nr. 910/2014](http://eur-lex.europa.eu/legal-content/LIT/TXT/?uri=CELEX:32014R0910&locale=lt). Sąvoka „duomenys“ suprantama taip, kaip apibrėžta Lietuvos Respublikos valstybės informacinių išteklių valdymo įstatyme.

30.  Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos elektroninių ryšių įstatyme, Lietuvos Respublikos viešojo administravimo įstatyme, Lietuvos Respublikos nesąžiningos komercinės veiklos vartotojams draudimo įstatyme, Lietuvos Respublikos smulkiojo ir vidutinio verslo plėtros įstatyme, Valstybės informacinių išteklių valdymo įstatyme, Lietuvos Respublikos žvalgybos įstatyme, Lietuvos Respublikos krizių valdymo ir civilinės saugos įstatyme ir Reglamente [(ES) Nr. 1025/2012](http://eur-lex.europa.eu/legal-content/LIT/TXT/?uri=CELEX:32012R1025&locale=lt).

31.  Sąvoka „duomenų centro paslauga“ nesiejama su Valstybės informacinių išteklių valdymo įstatyme apibrėžta „duomenų centro“ sąvoka.