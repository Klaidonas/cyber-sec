up:: [[IV Skyrius KEITIMASIS INFORMACIJA IR TARPINSTITUCINIS BENDRADARBIAVIMAS]]

1. Kibernetinio saugumo politiką formuojančios ir įgyvendinančios institucijos bendradarbiauja tarpusavyje bei su kitomis valstybės institucijomis įgyvendindamos šiame įstatyme nustatytus tikslus, įskaitant keitimąsi informacija ir duomenimis apie kibernetinius incidentus, kibernetines grėsmes ir vos neįvykusius kibernetinius incidentus, taip pat informacijos perdavimą pagal šio straipsnio 2 dalį.

2. Nacionalinis kibernetinio saugumo centras:

1) ne vėliau kaip per 20 darbo dienų nuo sprendimo taikyti šio įstatymo 28 straipsnio 1 dalyje vykdymo užtikrinimo priemonę priėmimo apie tai informuoja kompetentingą instituciją pagal Direktyvą 2022/2557, jeigu vykdymo užtikrinimo priemonė taikoma siekiant užtikrinti, kad esminis subjektas laikytųsi šio įstatymo reikalavimų;

2) ne vėliau kaip per 20 darbo dienų nuo sprendimo taikyti šio įstatymo 28 straipsnio 1 dalyje vykdymo užtikrinimo priemonę priėmimo apie tai informuoja kompetentingą instituciją pagal Reglamentą [(ES) 2022/2554](http://eur-lex.europa.eu/legal-content/LIT/TXT/?uri=CELEX:32554R2022&locale=lt), jeigu vykdymo užtikrinimo priemonė taikoma siekiant užtikrinti, kad esminis subjektas, kuris paskirtas ypatingai svarbiu trečiųjų šalių informacinių ir ryšių technologijų paslaugų teikėju pagal Reglamento [(ES) 2022/2554](http://eur-lex.europa.eu/legal-content/LIT/TXT/?uri=CELEX:32554R2022&locale=lt) 31 straipsnį, laikytųsi šio įstatymo reikalavimų;

3) patikrinimo metu nustačiusi asmens duomenų saugumo pažeidimą apie tai informuoja Valstybinę duomenų apsaugos inspekciją Reglamento [(ES) 2016/679](http://eur-lex.europa.eu/legal-content/LIT/TXT/?uri=CELEX:3679R2016&locale=lt) nustatyta tvarka ir terminais;

4) ne vėliau kaip per 20 darbo dienų nuo sprendimo taikyti šio įstatymo 28 straipsnio 1 dalyje vykdymo užtikrinimo priemonę priėmimo apie tai informuoja kitos valstybės narės kompetentingą instituciją, atsakingą už kibernetinio saugumo reikalavimų vykdymo užtikrinimą, jeigu kibernetinio saugumo subjektas teikia paslaugas arba jo tinklų ir informacinės sistemos yra toje valstybėje narėje;

5) bendradarbiauja su kitų valstybių narių kompetentingomis institucijos, atsakingomis už kibernetinio saugumo reikalavimų vykdymo užtikrinimą, kai kibernetinio saugumo subjektas teikia paslaugas daugiau nei vienoje valstybėje narėje arba teikia paslaugas vienoje ar daugiau valstybių narių, o jo tinklų ir informacinės sistemos yra vienoje ar daugiau kitų valstybių narių, vykdydamos savitarpio pagalbos prašymus šios įstatymo 21 straipsnio nustatyta tvarka.